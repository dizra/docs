---
description: >-
  De stelselhouder is een organisatie die eindverantwoordelijk is voor het zorgstelsel en daarom ook eindverantwoordelijk voor het informatiestelsel dat onderdeel is van het zorgstelsel om continuïteit en kwaliteit van zorg te borgen. 
---

# Stelselhouder

De stelselhouder is een rol van een rechtspersoon. In het zorgstelsel en daarom ook in het informatiestelsel is het Ministerie van Volksgezondheid, Welzijn en Sport (VWS) de stelselhouder. 

De referentiearchitectuur (DIZRA) is een conceptualisatie van het informatiestelsel. Het legt de kennis vast over het informatiestelsel en de inrichting zoals deze tot stand is gekomen of komt. Door de omvang en de vele belanghebbenden is de realisatie van het informatiestelsel organisch. Het is een continuum aan verandering waarin de referentiearchitectuur bijdraagt door het structureren van de verschillende concepten.

## Rollen en artifacten

Onderstaand figuur is een abstractie van de actoren en artifacten in het informatiestelsel. Het geeft een beeld van de werkwijze om het geheel als één ecosysteem te laten functioneren en de rol van de stelselhouder hierin. Een ecosysteem waarin ondernemingen samenwerken op basis van standaarden en waarin registerhouders en voorzieningenleveranciers zorgdragen voor het fundament.



![Figuur 1 Conceptualisatie van het informatiestelsel](../.gitbook/assets/act-system-onto.svg)



De rollen zijn gebaseerd op de rollen zoals beschreven in NEN7522:2020.

De onderstaande rollen zijn onderkend in NEN7522:2020. Het informatiestelsel is een stelsel van standaarden. Indien van toepassing is voor iedere rol de specialisatie (onderstreept) genoemd die geldig is in deze referentiearchitectuur. Zie voor deze specialisaties de beschrijving van de rol. Voor de eisen aan de rollen verwijzen we naar de NEN7522:2020.

1. **houder** (of eigenaar) is **<u>stelselhouder</u>** in de referentiearchitectuur: eindverantwoordelijk voor het ontwikkelen en beheren van het informatiestelsel van standaarden. De houder stelt de scope en het doel van het informatiestelsel vast evenals de principes en de uitgangspunten die worden gehanteerd bij ontwikkeling en beheer;
2. **financier**: verantwoordelijk voor het financieren van het ontwikkelen en beheren van het informatiestelsel van standaarden;
3. **autorisator**: keurt een standaard (waaronder normen en technische afspraken) of een stelsel van standaarden goed door deze als bouwsteen van het informatiestelsel tet erkennen;
4. **functioneel beheerder** is **<u>stelselbeheerder</u>** in de referentiearchitectuur: verantwoordelijk voor het feit dat het proces van ontwikkelen en beheren verloopt volgens de gemaakte afspraken;
5. **technisch beheerder** is een <u>**standaardisatieorganisatie**</u> in de referentiearchitectuur: verantwoordelijk voor het technisch beheren van standaarden of een stelsel van standaarden. Een standaardisatieorganisatie wordt in het informatiestelsel erkend door een stelselhouder en niet noodzakelijk benoemd;
6. **distributeur**: verantwoordelijk voor het distribueren van informatie over de ontwikkeling en het beheer van het informatiestelsel;
7. **expert** is een rol die ingevuld is als collectiviteit: de expertcommunities die onderdeel zijn van de zorgbrede community.
8. in het informatiestelsel zijn **gebruiker** onderverdeeld in directe en indirecte gebruikers. Een <u>**softwareleverancier**</u>, <u>**registerhouder**</u> of een <u>**voorzieningenleverancier**</u> zijn directe gebruikers: zij moeten een stelselstandaard implementeren en zich conformeren aan de afspraken. Cliënten en zorgverleners zijn voorbeelden van indirecte gebruikers: zij ervaren de waarde van het informatiestelsel.
9. De rol van auditor is een aanvulling op de bovenstaande rollen: deze rol draagt zorg voor het kwalificeren en certificeren van softwareproducten, zowel in applicaties als infrastructuur.

