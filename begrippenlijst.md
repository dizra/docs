---
description: De begrippen zoals deze in de referentiearchitectuur worden gehanteerd.
---

# Begrippenlijst

DIZRA maakt hergebruik van bestaande termen en definities. Dit zijn de termen en definities zoals vasgelegd in wet- en regelgeving, de NORA begrippenlijst (zie: https://www.noraonline.nl/wiki/Begrippenkader) en de begrippenlijst Afsprakenstelsel Elektronische Toegangsdiensten (zie https://afsprakenstelsel.etoegang.nl/display/as/Begrippenlijst).


#### Actor

Een actor is een rol in de context van een interactie met een systeem. De actor specificeert een rol die gespeeld wordt door een rechtspersoon, een natuurlijk persoon, een systeem of een machine. De rollen die gespeeld kunnen worden zijn een classificatie van gedrag.
Bron: https://en.wikipedia.org/wiki/Actor_(UML)

#### Verklaring

Een verklaring is een elektronisch document waarin de ondertekenaar verklaart dat de data in het document betrouwbaar, juist en valide is.

#### Bronhouder

Een bronhouder is een actor die haar gegevensbronnen vindbaar en toegankelijk heeft gemaakt.

#### Deelnemer

Deelnemer aan een ecosysteem. Een actor moet aan de voorwaarden van het ecosysteem voldoen om deelnemer te zijn.  

#### DIZRA

Duurzaam Informatiestelsel in de Zorg Referentie Architectuur; zie Referentiearchitectuur

#### Ecosysteem

Een ecosysteem is normaal gesproken een geheel van planten en dieren \(bron: Van Dale\). Voor het informatiestelsel wordt het ecosysteem gezien als het systeem dat met het geheel van afspraken is gerealiseerd.
