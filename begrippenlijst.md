---
description: De begrippen zoals deze in de referentiearchitectuur worden gehanteerd.
---

# Begrippenlijst

#### Aansluiting

Bedrijfsfunctie voor het overeenkomen van deelname aan een  netwerk. Door de aansluiting wordt een rechtspersoon deelnemer aan het netwerk.

#### Aansluitovereenkomst

Zie deelnemersovereenkomst.

#### Aansluitvoorwaarden 

Voorwaarden waaraan een rechtspersoon moet voldoen om aangesloten te mogen worden op het vertrouwde netwerk voor gegevensuitwisseling. De aansluitvoorwaarden zijn onderdeel van het stelsel van afspraken voor netwerken.

#### Actor

Een actor is een rol in de context van een interactie met een systeem. De actor specificeert een rol die gespeeld wordt door een rechtspersoon, een natuurlijk persoon, een systeem of een machine. De rollen die gespeeld kunnen worden zijn een classificatie van gedrag.

#### Afsprakenstelsel 

Een afsprakenstelsel is een governance raamwerk met afspraken voor het realiseren van vertrouwen. Afspraken kunnen als wettelijke norm zijn vastgelegd of als juridische overeenkomst.

#### Architectuur 

Een beschrijving van een complex geheel, en van de principes die van toepassing zijn op de ontwikkeling van het geheel en zijn onderdelen.

#### Attest

Een attest is een elektronisch bewijs, een \(officiële\) verklaring die een mondelinge bewering versterkt, ondersteunt, wettigt. DIZRA gebruikt het woord voor de data die elektronisch ondertekend wordt door een netwerkactor. De netwerkactor geeft daarmee een getuigschrift af dat een bewering waar is.

Bron: Wikipedia met aanvulling

#### Auteur

De auteur is de producent van data.

#### Authenticatie

Een elektronisch proces. Met de authenticatie wordt bevestiging verkregen van identificerende kenmerken van een natuurlijke persoon of rechtspersoon. 

#### Authenticatiemiddel 

Een middel waarmee de authenticatie van een rechtspersoon of natuurlijk persoon kan worden uitgevoerd.

#### Autorisatie

Het verlenen van de bevoegdheid tot het uitvoeren van een dienst aan een geauthenticeerd persoon. Autorisatie is GEEN synoniem voor machtiging. 

#### Betrokkene

Een natuurlijk persoon waarvoor persoonsgegevens worden verwerkt. 

#### Brondossierhouder 

Zie bronhouder. 

#### Bronhouder

Een bronhouder is een rechtspersoon die data vindbaar en toegankelijk maakt. 

#### Conceptueel model

Een model van concepten. Ieder concept wordt als onderwerp beschreven in objecten. Het conceptueel model vormt de ontologie voor het onderwerp. Een gangbare vorm voor het beschrijven van concepten is: onderwerp - predicaat - object. Een UML klassendiagram kan gebruikt worden voor de visualisatie.

#### Deelnemer 

Deelnemer aan een netwerk. Een persoon moet zich aansluiten bij een netwerk om deelnemer te zijn.  

#### Dienst 

Een afgebakende prestatie van een rechtspersoon \(de dienstverlener\), die voorziet in een behoefte van haar omgeving \(de afnemers\).  

#### DIZRA 

Duurzaam Informatiestelsel in de Zorg Referentie Architectuur; zie Referentiearchitectuur 

#### Domein 

Het werkingsgebied waarin een element \(principe, dienst, standaard, ...\) wordt of kan worden toegepast. 

#### Domeinmodel 

Een conceptueel overzicht van een domein waarin de elementen zijn geïdentificeerd die in het domein van belang zijn. 

#### Ecosysteem 

Een ecosysteem is normaal gesproken een geheel van planten en dieren \(bron: Van Dale\). Voor het informatiestelsel wordt het ecosysteem gezien als het systeem dat met het geheel van afspraken wordt  gerealiseerd. 

#### Elektronisch identificatiemiddel 

Een middel waarmee een persoon kan worden geïdentificeerd. Het middel moet het identificerende kenmerk bevatten.

#### Elektronische identificatie 

Het proces van identificeren van een persoon. 

#### Federatie 

Een afsprakenstelsel maakt afspraken over een federatief stelsel van diensten. De term federatie wordt gebruikt om aan te geven dat iedere deelnemer in het netwerk autonoom is en zelf verantwoordelijk is voor de implementatie en het operationeel houden van diensten. 

#### Federatief netwerk

Synoniem voor netwerk van autonome deelnemers. Zie ook federatie. 

#### Federatief stelsel 

Het afsprakenstelsel is een federatief stelsel. Zie ook federatie.

#### Gegevensafnemer 

De gegevensafnemer verwerkt data afkomstig van een bronhouder. 

#### Gegevensproducent 

Zie auteur. 

#### Gids naar gegevensbronnen 

Een gids naar gegevensbronnen is een rol van een dienstverlener die verantwoordelijk is voor het realiseren van een adresboek van gegevensbronnen. 

#### Gids naar gezondheidsgegevens

Een gids naar gezondheidsgegevens is een specialistische rol van een bronhouder. Het bevat gezondheidsgegevens over een persoon in de vorm van verwijzingen naar bronhouders die gegevens hebben geregistreerd over die persoon. 

#### Governance autoriteit 

Een rol voor het uitvoeren van de governance op een raamwerk van afspraken.

#### Grondslag voor de verwerking 

Een van de 6 grondslagen zoals genoemd in artikel 6 van de Algemene verordening gegevensbescherming. 

#### Identificatie 

Zie elektronische identificatie. 

#### Identiteitsleverancier 

Een leverancier van een elektronisch identiteitsmiddel. 

#### Informatiestandaard 

Een informatiestandaard beschrijft het proces voor een domein en de gegevenselementen die in het proces worden vastgelegd en uitgewisseld. 

#### Informatiestelsel 

Het informatiestelsel is een stelsel van afspraken voor het realiseren van veilig en betrouwbaar hergebruik van data en services.   

#### Knooppunt 

Nederlandse vertaling van het Engelse 'node' oftewel een knooppunt in een netwerk.

#### Leverancier techniek

Een leverancier van software en/of hardware uit de technische architectuur.

#### Netwerk 

Een netwerk van deelnemers. Het netwerk wordt draaiende gehouden door netwerkbeheerders. Zij voeren de governance uit op het netwerk en vertrouwen elkaar op basis van een stelsel van afspraken voor netwerken. 

#### Netwerkactor

Zie actor

#### Netwerkadres 

Het adres binnen de IT-infrastructuur waarop een applicatieservice beschikbaar wordt gesteld. Het adres van een applicatieservice is bijvoorbeeld een URL.

#### Netwerkbeheerder

Een netwerkbeheerder is een vertrouwde derde partij die namens de netwerkautoriteit rechtspersonen laat deelnemen aan het netwerk overeenkomstig de afspraken. De netwerkbeheerder voert hiervoor de operationele processen uit en hanteert de voorwaarden voor deelname die zijn afgesproken.

Een netwerkbeheerder is in het netwerk eveneens een anker van vertrouwen voor het attesteren van beweringen, waaronder de bewering dat een dienstverlener een deelnemer is van het vertrouwde netwerk.

#### Netwerkpunt

Een punt in het fysieke netwerk waarop een deelnemer haar diensten beschikbaar stelt of waarvan uit zij gebruik maakt van diensten van andere deelnemers in het netwerk.

#### Norm

Zie standaard.

#### Principe 

Principes zijn algemene uitgangspunten om inhoud te geven aan de manier waarop het informatieberaad haar missie wil vervullen - het realiseren van een informatiestelsel voor de zorg. Hieronder vallen de basisprincipes en de afgeleide principes. 

#### Publicatie van metadata 

Applicatiefunctie voor het publiceren van metadata. 

#### Referentiearchitectuur 

Een referentiearchitectuur is een generieke architectuur die richtlijnen en opties geeft om op basis daarvan beslissingen te kunnen nemen tijdens de ontwikkeling van een specifieke architectuur en de implementatie van een oplossing.

#### Service

Service is het Engelse woord voor dienst. Zie dienst. 

#### Standaard 

Een norm of standaard is een document met erkende afspraken, specificaties of criteria over een product, een dienst of een methode. 

Bron: Wikipedia. 

#### Subdomein

Een domein binnen een domein.

#### Toepassingsgebied

Een domein of subdomein.

#### Toestemming van betrokkene 

Toestemming van de betrokkene zoals gedefinieerd in de Algemene verordening gegevensbescherming: elke vrije, specifieke, geïnformeerde en ondubbelzinnige wilsuiting waarmee de betrokkene door middel van een verklaring of een ondubbelzinnige actieve handeling hem betreffende verwerking van persoonsgegevens aanvaardt. 

#### Validatie

Validatie is het uitvoeren van de controle dat het onderwerp voldoet aan de verwachtingen en de behoeftes van een persoon.

#### Verificatie

Verificatie is het uitvoeren van de controle dat het onderwerp voldoet aan de gespecificeerde eisen. 

#### Vertrouwd netwerk 

Een netwerk van knooppunten die als vertrouwd is aangemerkt.  

#### Verwijsindex 

Zie: Gids naar gezondheidsgegevens.

#### Voorziening 

Middelen \(zoals een product\) of maatregelen \(zoals afspraken\) waarmee een dienst geleverd wordt.

#### Zorgaanbieder

Een instelling dan wel een solistisch werkende zorgverlener \(bron: Wkkgz\).

#### Zorginfrastructuur

Een zorginfrastructuur is het technische ecosysteem dat wordt geïmplementeerd op basis van de juridische, organisatorische, semantische en technische afspraken in een afsprakenstelsel. De zorginfrastructuur moet de veilige en betrouwbare uitwisseling van gegevens tussen deelnemers mogelijk maken. 

#### Zorgverlener

Een natuurlijke persoon die beroepsmatig zorg verleent \(bron: Wkkgz\).

